---
layout: recipe
name: Pizza in teglia
description: Pizza in teglia fatta senza utilizzare nessuna tecnica speciale.
cover-image: /pizza_in_teglia/pizza_banner.jpg
tags: italia pizza
---
**Tempo di lievitazione: 8-10 ore**, quindi regolarsi bene con i tempi!
## Ingredienti per 1 persona
_1 persona che non mangia tantissimo, è per non appesantirsi_  
- 120g di farina _(possibilmente 00 e con 10-12g di proteine per 100g di farina, ma se no ne va bene una qualsiasi)_
- 80g di acqua
- 3g di sale _( = un cucchiaino)_
- 2g di olio _( = un cucchiaino anche questo)_
- 1.5g di zucchero _( = un cucchiaino ma meno pieno)_
- lievito fresco _(quanto lievito? bel problema, in teoria molto poco (circa 0.15g) ma siccome è troppo difficile prendere quella quantità, di solito, prendo 1g)_  

## Preparazione
Versa tutta l'acqua in una ciotola. L'acqua è meglio se è _fresca_ (di frigo sarebbe il top ma io uso sempre quella appena uscita dal rubinetto).  
Sciogli il lievito nell'acqua come se fosse una saponetta.  
Versa lo zucchero, l'olio e il sale.  
Versa anche metà della farina (quindi 60g) e mescola con un cucchiaio finché la farina non si è amalgamata per bene.  
Poi versa anche l'altra metà della farina e mescola fino a che l'impasto non assomiglia a qualcosa del genere.
![Impasto appena mescolato]({{site.url}}/assets/images/pizza_in_teglia/impasto01.jpg)  
*Impasto appena mescolato*  
Poi impasta un po'a mano per 20-30 minuti fino a che l'impasto non assume un aspetto simile a questo:  
![Impasto quasi impastato]({{site.url}}/assets/images/pizza_in_teglia/impasto02.jpg)  
*Impasto quasi impastato*  
A questo punto l'impasto dovrebbe essere ancora un po' *appiccicosetto* ma non è un problema: lascialo ripostare un po' dentro la ciotola che abbiamo usato coperto da un coperchio.  
Dopo una mezz'oretta se torni dall'impasto puoi notare che è liscio.  
Adesso devi appallottolarlo e lasciarlo riposare per 4-5 ore.  
![Impasto impastato]({{site.url}}/assets/images/pizza_in_teglia/impasto03.jpg)  
*Impasto impastato*  

**_Variante per più persone:_** A questo punto, se hai in mente di fare più teglie di pizza, può essere intelligente dividere l'impasto in più panetti e lasciarli lievitare qualche altra ora (1 teglia *normale* va bene per 4 persone).  
Altrimenti lascia lievitare per altre 2-3 ore.

Quando è l'ora di mangiare prendi una teglia, metti la carta da forno e ungila un pochino e accendi il forno alla temperatura massima possibile (quindi 250°C).  
Poi ci metti dentro l'impasto e lo stendi (meglio con le mani, se proprio non puoi fare altrimenti usa il mattarello).  
![Pizza stesa nella teglia]({{site.url}}/assets/images/pizza_in_teglia/teglia.jpg)  
*Pizza stesa nella teglia (questa è una pizza per 4 persone)*  

## Condimento
Io ho fatto la pizza con i pomodorini gialli e la mozzarella ma tu chiaramente puoi fare la pizza che più ti piace.  
L'unico consiglio che mi viene da dare è quello di non esagerare con i condimenti *liquidi* come può essere la passata di pomodoro perché se no poi la pizza ci mette secoli a cuocere.  

Una volta che la pizza è stata condita infornala per 12/15 minuti.
